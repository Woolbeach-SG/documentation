---
title: 2 Identitetssikring
layout: default
parent: ID-Portal
nav_order: 2
has_children: false
---

## 2 Identitetssikring

Du kan bekræfte din identitet overfor systemet på flere måder. Den nemmeste måde er ved at
identificere dig med dit private MitID. En anden måde er ved hjælp af registreringskoder som du kan
få udleveret af en brugeradministrator efter fysisk fremmøde og en manuel verifikation af din identitet.

### 2.1 MitID

Bekræftelse af din identitet med brug af MitID foregår på helt samme måde som når du anvender dit
MitID andre steder. Du bliver viderestillet til MitID’s loginside, hvor du skal logge ind med dit private
MitID.

![MitID Login](Billedmateriale\sibMitID1.jpg)

![MitID Login Godkend](Billedmateriale\sibMitID2.jpg)

Når systemet har godkendt din identifikation med MitID sendes du videre til ID-portalens
oversigtsbillede. Se et eksempel på oversigtsbilledet i det indledende afsnit i denne vejledning.

### 2.2 Registreringskode

Bekræftelse af din identitet med brug af registreringskode foregår ved at vælge fanebladet
Registreringskode. Her skal du indtaste dit brugernavn samt de to registreringskoder du modtog i
forbindelse med din henvendelse til din servicedesk, hvor du gennemgik en manuel verifikation af
din identitet. Den første registreringskode fik du udleveret på stedet, og den anden registreringskode
fik du tilsendt i en SMS.

![Registreringskode](Billedmateriale\SibRegistreringskode.jpg)

Systemet har brug for at vide, hvilket login du har, inden du kan bekræfte din identitet, så hvis du
ikke umiddelbart kan se fanebladet Registreringskode, så vælg fanebladet ADFS, og gennemfør et
login der først. Når du så kommer tilbage til ID-portalens oversigtsbillede og begynder at udføre en
af sikringspunkterne, så vil du få mulighed for at bekræfte din identitet med brug af dine
registreringskoder.
Efter godkendt identifikation med registreringkode sendes du videre til ID-portalens oversigtsbillede.
Dine registreringskoder er gyldige i 48 timer fra det tidspunkt, hvor du fik dem udleveret.
